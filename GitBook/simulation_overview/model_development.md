---
description: >-
  Ferli við að þróa líkön, allt frá hugmynd til vísindalegrar lausnar.
---

# Gerð líkana {#mitroff-kerfissýn}

Ferlið við líkanagerð tekur mið af fjórum mismunandi heimum:

1. **Raunheimar** *(vandamálið sjálft)*.
2. **Hugtakalíkansheimur** *(framsetning vandamálsins)*.
3. **Vísindalíkansheimur** *(mælanlegt líkan)*.
4. **Lausnarheimur** *(lausn vandamálsins)*.

Tengingar á milli þessara heima fela í sér hugtakamótun, líkanagerð og líkanalausn. Aðferðirnar
reyna á mismunandi hæfni, allt frá greiningarhæfni til innsæis.

![Kerfissýn á lausnir með líkönum - þýðing höfundar úr [Mitroff, 1974](#heimildir)](figs/Mitroff.jpg)

## Hermun og hugbúnaðarverkfræði

Hermun fylgir sömu grunngildum og hugbúnaðarverkfræði.
[V-líkanið](https://en.wikipedia.org/wiki/V-model) í hugbúnaðarverkfræði lýsir vel aðferðafræðinni í
líkanagerð. Mikilvægt er að hafa í huga:

- **Sannprófun** (e. verification): Ber saman hvort líkan uppfylli skilgreindar kröfur.
- **Staðfesting** (e. validation): Skoðar hvort líkan lýsi raunheimum á ásættanlegan hátt.

## Kostir og gallar hermunar

**Kostir:**

- Getur greint kerfi þar sem nákvæmar lausnir eru ekki mögulegar.
- Auðvelt að þróa og skala með *modular* uppbyggingu.
- Leyfir stýrðar tilraunir og samanburð lausna.

**Gallar:**

- Krefst oft mikillar forritunar- og gagnavinnu.
- Erfitt að alhæfa niðurstöður yfir á aðrar aðstæður.

**Helstu gildrur við gerð hermunarlíkana:**

- Markmið ekki nægjanlega vel skilgreint.
- Of mikil áhersla á forritun og útfærslu á kostnað skilgreininga.
- Léleg vinnsla á tölfræðilegum inntökum og úttökum.

Líkanagerð er samspil listar og vísinda sem krefst ítarlegrar þekkingar og skýrra markmiða til að ná
árangri.

# Heimildir

- **Mitroff, I. I., Betz, F., Pondy, L. R., & Sagasti, F.** (1974). *On managing science in the
  systems age: two schemas for the study of science as a whole systems phenomenon*.                
  Interfaces, 4 (3), 46–58. ISSN: 00922102.
